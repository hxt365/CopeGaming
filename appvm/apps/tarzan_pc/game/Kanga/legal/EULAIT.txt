CONTRATTO DI LICENZA CON L'UTENTE
LEGGERE ATTENTAMENTE QUESTA 
LICENZA PRIMA DI USARE IL SOFTWARE.

L'utilizzazione del presente software comporta 
l'accettazione di tutti i termini e le condizioni 
della presente Licenza. Chi non intendesse accettare 
i termini e le condizioni della presente Licenza, 
è tenuto a restituire prontamente i supporti del 
software intatti con la confezione completa e 
verrà integralmente rimborsato.  

LICENZA.

Il software, incluse tutte le immagini incorporate 
nel software o generate da esso e i dati che 
accompagnano questa Licenza (di seguito il "Software") 
e la relativa documentazione sono a Voi concessi in 
licenza (non venduti) da Disney Interactive, Inc. 
(di seguito "Disney"), a fronte del pagamento del 
corrispettivo della Licenza, che costituisce una 
parte del prezzo che avete pagato. Disney non Vi 
trasferisce la proprietà del Software: questa 
Licenza non può essere interpretata come una 
"vendita" del Software. Voi sarete proprietari 
dei CD-ROM sui quali il Software è registrato, 
ma Disney manterrà la piena ed esclusiva proprietà 
del Software contenuto nei CD-ROM, della 
documentazione di accompagnamento e di tutti i 
diritti di proprietà intellettuale ed industriale 
ad essi inerenti. Questa Licenza, non esclusiva e 
personale, Vi concede il diritto di usare e di 
visualizzare questa copia del Software.

RESTRIZIONI.

Il Software contiene materiale coperto da copyright, 
segreti commerciali ed altro materiale coperto da 
diritti di privativa. Voi non potrete rivendere, 
decompilare, decodificare, disassemblare o altrimenti 
ridurre il Software ad un linguaggio comprensibile 
all'uomo. All'infuori di quanto è previsto dalla 
presente Licenza, Voi non potrete copiare, modificare, 
diffondere su una rete, noleggiare, concedere in 
prestito ovvero distribuire in qualsiasi altra 
maniera il Software; Voi non potrete nemmeno 
rendere disponibile il Software tramite annunci su 
"bacheche elettroniche", servizi on-line, accesso 
telefonico a distanza, diffusione su rete ovvero 
tramite qualsiasi altro collegamento telematico. 
Voi non potrete nemmeno creare adattamenti, 
elaborazioni e/o specificazioni basate sul Software 
o derivate interamente o parzialmente da esso. 
Nell'ambito del presente contratto di Licenza, 
Voi potrete trasferire tutti i diritti di licenza 
relativi al Software a terzi, a condizione che i 
CD-ROM originari contenenti il Software, la 
documentazione relativa, la dicitura di copyright e 
copia della presente Licenza vengano trasferiti a 
tali terze parti ed a condizione che essi leggano 
e accetti i termini e le condizioni della presente 
Licenza. Se Voi trasferirete il Software dovrete 
rimuovere il Software dal Vostro disco fisso e non 
potrete trattenere alcuna copia del Software per 
Vostro uso. Questo Software è per esclusivo uso 
PERSONALE, NON COMMERCIALE e NON 
PUBBLICO/AMMINISTRATIVO.

ULTERIORI RESTRIZIONI SULL'USO DEL SOFTWARE PER 
LE FUNZIONI DI STAMPA.

Il Software Vi consente di stampare immagini 
contenenti personaggi Disney protetti dai diritti 
di autore. Questa Licenza Vi permette soltanto di 
stampare le immagini su carta e di usarle così 
come vengono stampate dalla stampante del computer, 
esclusivamente per uso PERSONALE, NON COMMERCIALE e 
NON PUBBLICO/AMMINISTRATIVO, a condizione che Voi 
conserviate tutte le diciture di copyright che sono 
incluse nelle immagini così come generate dal 
Software. Ciò vuol dire che voi potete, ad esempio, 
utilizzare il Software per stampare inviti a una 
festa in famiglia sulla stampante del computer.  
Ma non potete utilizzare questo Software per stampare 
inviti a funzioni o eventi sponsorizzati da aziende, 
istituti di beneficenza, enti religiosi o istituzioni 
scolastiche.  Senza inficiare quanto dichiarato in 
precedenza, non potete utilizzare immagini generate 
dal Software in connessione con qualsiasi materiale 
promozionale o pubblicitario, sia a fini di lucro 
sia a titolo gratuito.  L'uso di immagini generate 
dal Software per fini non previsti espressamente dal 
presente contratto di licenza costituisce una 
violazione dei diritti d'autore, dei marchi e di 
altri diritti di privativa appartenenti a Disney 
comporterà la risoluzione immediata del presente 
Contratto di licenza.

La presente Licenza resterà in vigore sino a quando 
non sia risolta da una delle due parti. Voi potrete 
risolvere questa Licenza in qualsiasi momento 
restituendo a Disney il Software ovvero distruggendo 
il Software, tutta la relativa documentazione, nonché 
tutte le copie e le installazioni ad esso attinenti, 
realizzate sia in conformità alle modalità previste 
dalla presente Licenza, sia altrimenti. 
Questa Licenza verrà risolta immediatamente, 
senza necessità di preavviso da parte di Disney, 
qualora non venisse da Voi osservata una qualsiasi 
delle disposizioni previste dalla presente Licenza. 
In caso di risoluzione, Voi dovrete distruggere o 
restituire a Disney il Software e la relativa 
documentazione e tutte le copie attinenti allo 
stesso, realizzate sia in conformità alle modalità 
previste dalla presente Licenza, sia altrimenti.

LIMITI DI GARANZIA ED ESCLUSIONE DI RESPONSABILITÀ.

PER UN PERIODO DI 90 (NOVANTA) GIORNI DALLA DATA 
DI ACQUISTO, COME RISULTA DA COPIA DELLA RICEVUTA 
DI VENDITA O DAL TALLONCINO SULLA CONFEZIONE, 
DISNEY GARANTISCE CHE I CD-ROM CHE CONTENGONO IL 
SOFTWARE SONO PRIVI DI DIFETTI DI MATERIALE E DI 
LAVORAZIONE NELL'AMBITO DI UN USO NORMALE.  
LA RESPONSABILITÀ DI DISNEY E IL VOSTRO ESCLUSIVO 
MEZZO DI TUTELA SARANNO LIMITATI (A DISCREZIONE 
DI DISNEY) ALLA SOSTITUZIONE DEL CD-ROM O DEI 
CD-ROM DIFETTOSI OVVERO AL RIMBORSO DEL PREZZO 
DI ACQUISTO A FRONTE DELLA RESTITUZIONE DEL 
SOFTWARE A DISNEY CON UNA COPIA DELLA VOSTRA 
PROVA DI ACQUISTO. A MENO CHE IL SOFTWARE NON 
SIA SOGGETTO A UNA DETERMINATA GARANZIA O COPERTURA 
MEDIANTE SERVIZIO DI ASSISTENZA COME INDICATO NEI 
TERMINI E NELLE CONDIZIONI DI DISTRIBUZIONE E/O DEL 
PRODUTTORE E/O DISTRIBUTORE DEL PRODOTTO ALLEGATO 
AL SOFTWARE. DISNEY NON SARÀ TENUTA A SOSTITUIRE 
IL CD-ROM DANNEGGIATO IN SEGUITO A INCIDENTE, 
USO IMPROPRIO O ERRONEA INSTALLAZIONE. QUALSIASI 
ALTRA GARANZIA E/O QUALITÀ PROMESSE IMPLICITE 
RELATIVE AL CD-ROM, INCLUSE GARANZIE E/O QUALITÀ 
PROMESSE IMPLICITE DI COMMERCIABILITÀ E DI IDONEITÀ 
PER UN FINE PARTICOLARE, SONO LIMITATE AD UN 
PERIODO DI 90 (NOVANTA) GIORNI A PARTIRE DALLA 
DATA DI ACQUISTO O DI CONSEGNA.

QUESTA GARANZIA VI ATTRIBUISCE SPECIFICI DIRITTI, 
TUTTAVIA VOI POTRETE FAR VALERE ANCHE DIRITTI 
PREVISTI DA ALTRE LEGISLAZIONI NAZIONALI. VOI 
RICONOSCETE ESPRESSAMENTE ED ACCETTATE CHE L'USO 
DEL SOFTWARE AVVIENE A VOSTRO ESCLUSIVO RISCHIO. 
IL SOFTWARE E LA RELATIVA DOCUMENTAZIONE SONO 
FORNITI "VISTI E PIACIUTI" E SENZA GARANZIE E/O 
QUALITÀ PROMESSE DI ALCUN GENERE, SIA IMPLICITE 
CHE ESPRESSE. DISNEY NON FORNISCE ALCUNA GARANZIA, 
ESPRESSA O IMPLICITA, IN RELAZIONE AL SOFTWARE E 
ALLA DOCUMENTAZIONE RELATIVA ALLO STESSO INCLUSE, 
A TITOLO ESEMPLIFICATIVO E NON LIMITATIVO, 
GARANZIE E/O QUALITÀ PROMESSE IMPLICITE DI 
COMMERCIABILITÀ E DI IDONEITÀ PER UN FINE 
PARTICOLARE. DISNEY NON GARANTISCE CHE LE FUNZIONI 
ESPLETATE DAL SOFTWARE SARANNO ESENTI DA INTERRUZIONI 
O ERRORI OVVERO CHE GLI ERRORI CONTENUTI NEL SOFTWARE 
SARANNO CORRETTI.  INOLTRE DISNEY NON FORNISCE 
DICHIARAZIONI E/O GARANZIE IN MERITO ALL'USO O 
AI RISULTATI DELL'USO DEL SOFTWARE O DELLA 
RELATIVA DOCUMENTAZIONE PER QUANTO RIGUARDA LA 
LORO CORRETTEZZA, ACCURATEZZA, AFFIDABILITÀ O ALTRO.  
LE LIMITAZIONI DI RESPONSABILITÀ DESCRITTE IN 
QUESTO PARAGRAFO SI APPLICANO ANCHE AI TERZI 
FORNITORI DEL MATERIALE USATO NEL SOFTWARE.  
NESSUNA INFORMAZIONE ORALE O SCRITTA O CONSIGLIO 
FORNITO DA DISNEY O DA UN RAPPRESENTANTE AUTORIZZATO 
DI DISNEY POTRÀ COSTITUIRE GARANZIA E/O QUALITÀ 
PROMESSA O IN QUALSIASI ALTRO MODO ESTENDERE 
L'OGGETTO DI QUESTA GARANZIA OLTRE I LIMITI PREVISTI 
DALLA PRESENTE LICENZA.  VOI (E NON DISNEY) 
SOSTERRETE L'INTERO COSTO DI TUTTI I SERVIZI, 
RIPARAZIONI O CORREZIONI CHE SI RENDERANNO NECESSARI.  
ALCUNE LEGISLAZIONI NAZIONALI NON CONSENTONO 
L'ESCLUSIONE DI GARANZIE IMPLICITE; IN TAL CASO 
LE ESCLUSIONI DI CUI SOPRA POTREBBERO NON ESSERE 
APPLICABILI NEI VOSTRI CONFRONTI.

  
LIMITI DI RESPONSABILITÀ.  

In nessun caso, anche se per colpa comprovata, 
Disney sarà responsabile per i danni diretti o 
indiretti derivanti dall'uso o dall'impossibilità 
di utilizzare il Software o la relativa 
documentazione, anche se Disney o un rappresentante 
autorizzato di Disney sia stato avvisato della 
possibilità di tali danni. Alcune legislazioni 
nazionali non consentono la limitazione o 
l'esclusione di responsabilità per danni diretti 
o indiretti; pertanto la limitazione di cui 
sopra potrebbe non essere applicabile nei Vostri 
confronti. In nessun caso la responsabilità di 
Disney nei Vostri confronti per tutti i danni e 
le perdite a qualsiasi titolo richiesti 
(sia contrattuale che extracontrattuale - per colpa 
comprovata o altro) potrà eccedere l'importo da Voi 
pagato per il Software. 

LEGGE APPLICABILE E SCINDIBILITÀ.

Il presente contratto di licenza verrà regolato 
dalle leggi del Paese in cui avete la vostra 
residenza principale e interpretato in base alle 
stesse, se tale luogo di residenza si trova entro 
i confini dell'Unione Europea. Qualora la vostra 
residenza principale si trovi fuori dei confini 
dell'Unione Europea, il contratto verrà regolato 
dalle leggi dello stato della California, senza 
riguardo ad alcuna norma in conflitto.  Se una 
delle disposizioni della presente Licenza dovesse 
risultare essere illecita, invalida o per qualsiasi 
ragione inefficace, tale disposizione dovrà essere 
considerata scindibile dalla presente Licenza e 
non dovrà intaccare la validità e l'efficacia delle 
restanti disposizioni. Questa Licenza contiene 
l'intero accordo esistente tra le parti in 
materia e ogni sua modifica dovrà essere 
introdotta in forma scritta e controfirmata 
da entrambe le parti.

Contratto di licenza con l'utente
9/15/98


