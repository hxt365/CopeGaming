        PERUSKÄYTTÄJÄN KÄYTTÖOIKEUSSOPIMUS
LUKEKAA TÄMÄ KÄYTTÖOIKEUSSOPIMUS HUOLELLISESTI 
ENNEN OHJELMISTON KÄYTTÖÖNOTTOA. 

Käyttämällä tätä ohjelmistoa sitoudutte noudattamaan 
kaikkia tämän sopimuksen ehtoja. Mikäli te, ostaja ja 
pääasiallinen peruskäyttäjä, johon alempana viitataan 
pronominilla te, ette hyväksy tämän sopimuksen ehtoja, 
pyydämme teitä viipymättä palauttamaan asentamattoman 
ohjelmiston ja koko sen alkuperäisen pakkauksen, 
jolloin tuotteen hinta hyvitetään teille 
kokonaisuudessaan.


KÄYTTÖOIKEUS

Vastineena maksetusta lisenssimaksusta, joka on 
osuus maksamastanne hinnasta, Disney Interactive, 
Inc. ("Disney") antaa teille käyttöoikeuden 
(mutta ei omistusoikeutta) tähän ohjelmistoon, 
kaikkiin ohjelmistoon sisältyviin ja sen avulla 
tuotettaviin hahmoihin sekä tämän lisenssin 
mukana oleviin tietoihin ("ohjelmisto") ja siihen 
liittyvään kirjalliseen aineistoon. 
Disney ei siirrä teille omistusoikeutta levykkeiden 
sisältämään ohjelmistoon, eikä tätä lisenssiä tule 
käsittää ohjelmiston "myynniksi". Ohjelmiston 
sisältävä CD-ROM-levy on teidän omistuksessanne, 
mutta Disney pidättää itsellään täydet 
omistusoikeudet CD-ROM-levyllä olevaan ohjelmistoon, 
sen mukana seuraavaan kirjalliseen aineistoon sekä 
kaikkiin siihen sisältyviin tekijänoikeuksiin, 
teollisoikeuksiin ja muihin immateriaalioikeuksiin. 
Tämä henkilökohtainen käyttöoikeussopimus oikeuttaa 
teidät ei-yksinoikeudella käyttämään ja esittämään 
tätä ohjelmistokopiota. 


RAJOITUKSET

Ohjelmistoon sisältyy tekijänoikeuden suojaamaa 
materiaalia, liikesalaisuuksia ja muuta Disneyn 
omistamaa aineistoa. Teillä ei ole oikeutta 
jälleenmyydä, kääntää uudelleen, koodata auki, 
purkaa tai muuten saattaa ohjelmistoa peruskäyttäjän 
hyödynnettävissä olevaan muotoon. Teillä ei ole 
myöskään oikeutta kopioida, muuttaa, lähettää 
verkossa, vuokrata tai muutoin levittää tätä 
ohjelmistoa muulla kuin tässä 
käyttöoikeussopimuksessa määritetyllä tavalla 
eikä asettaa ohjelmistoa saataville 
(sähköisten) "ilmoitustaulujen", tosiaikaisten 
palvelulinjojen, Web-sivujen eikä minkäänlaisten 
kaukopuhelu-, verkko- tai teleliikenneyhteyksien 
kautta. Teillä ei liioin ole oikeutta tuottaa 
minkäänlaisia tästä ohjelmistosta johdettuja 
töitä, jotka perustuvat tähän ohjelmistoon tai 
osaan siitä. Tämän käyttöoikeussopimuksen ehtojen 
puitteissa voitte siirtää kaikki ohjelmiston 
käyttöoikeussopimukseen perustuvat oikeutenne 
toiselle osapuolelle edellyttäen, että alkuperäinen 
ohjelmiston sisältävä CD-ROM-levy, siihen liittyvä 
kirjallinen aineisto, kaikki tekijänoikeustiedotukset 
ja -varoitukset sekä tämän käyttöoikeussopimuksen 
kopio siirretään tälle osapuolelle ja että 
vastaanottaja lukee ja hyväksyy tämän 
käyttöoikeussopimuksen ehdot. Mikäli siirrätte 
ohjelmiston, teidän tulee poistaa se 
kovalevyasemastanne ettekä saa pitää itsellänne 
ohjelmiston kopioita omaa käyttöänne varten. 
Tämä ohjelmisto on tarkoitettu vain teidän omaan 
HENKILÖKOHTAISEEN, EI-KAUPALLISEEN ja EI-JULKISEEN 
käyttöönne.


TULOSTUSTOIMINTOJEN KÄYTTÖÄ KOSKEVAT LISÄRAJOITUKSET

Jos ohjelmisto tarjoaa teille mahdollisuuden 
tulostaa kuvia, jotka sisältävät Disneyn 
tekijänoikeuden alaisia piirroshahmoja, tämä 
käyttöoikeussopimus antaa teille oikeuden 
tulostaa hahmoja vain paperille omaan 
tietokoneeseenne kytketyllä kirjoittimella ja 
ainoastaan HENKILÖKOHTAISEEN, EI-KAUPALLISEEN ja 
EI-JULKISEEN käyttöönne edellyttäen, että 
suojelette ja kunnioitatte kaikkia tekijänoikeutta 
koskevia tiedotuksia ja varoituksia, jotka koskevat 
hahmoja siinä muodossa, kuin ohjelmisto ne tuottaa, 
tai jotka liittyvät niihin.Voitte siis esimerkiksi 
käyttää ohjelmistoa perhejuhlakutsujen 
tulostamiseen tietokoneeseenne kytketyllä 
kirjoittimella. Teillä ei sen sijaan ole oikeutta 
käyttää tätä ohjelmistoa esimerkiksi minkään 
yrityksen, hyväntekeväisyysjärjestön, seurakunnan 
tai oppilaitoksen järjestämän tilaisuuden tai 
tapahtuman kutsukorttien tulostamiseen. 
Rajoittamatta edellä esitettyjä ehtoja teillä ei 
ole oikeutta käyttää ohjelmiston avulla tuotettuja 
hahmoja minkäänlaisessa, kaupallisessa tai 
ei-kaupallisessa, mainos- tai 
myynninedistämismateriaalissa. Ohjelmiston 
tuottamien hahmojen käyttö kaikkiin muihin 
kuin tässä käyttöoikeussopimuksessa erikseen 
sallittuihin tarkoituksiin on Disneyn 
tekijänoikeuksien, tavaramerkkien ja muiden 
omistusoikeuksien rikkomus ja johtaa tämän 
käyttöoikeussopimuksen välittömään purkautumiseen.


KÄYTTÖOIKEUSSOPIMUKSEN PÄÄTTYMINEN

Tämä käyttöoikeussopimus on voimassa, kunnes 
se jommankumman sopimusosapuolen taholta 
irtisanotaan. Teillä on oikeus milloin tahansa 
irtisanoa tämä sopimus palauttamalla ohjelmisto 
Disneylle tai tuhoamalla ohjelmisto sekä kaikki 
siihen liittyvät asiakirjat ja kaikki ohjelmiston 
kopiot ja asennukset riippumatta siitä, 
onko ne tehty käyttöoikeussopimuksen ehtojen 
puitteissa vai ei. Tämä käyttöoikeussopimus 
päättyy välittömästi ja ilman Disneyn taholta 
tapahtuvaa irtisanomista, mikäli yksikin 
sopimuksen ehdoista on taholtanne rikottu. 
Sopimuksen päättyessä teidän tulee tuhota 
ohjelmisto, siihen liittyvät asiakirjat sekä 
kaikki ohjelmistokopiot tai palauttaa ne 
Disneylle riippumatta siitä, onko ne tehty 
käyttöoikeussopimuksen ehtojen puitteissa vai ei. 


RAJOITETTU TAKUU JA VASTUUVAPAUTUSLAUSEKE

DISNEY TAKAA, ETTÄ LEVYKKEET, JOILLE OHJELMISTO ON 
TALLENNETTU, SÄILYVÄT NORMAALISSA KÄYTÖSSÄ 
RAAKA-AINEEN JA TYÖN OSALTA VIRHEETTÖMINÄ 
YHDEKSÄNKYMMENEN (90) PÄIVÄN AJAN OSTOKUITIN TAI 
PAKKAUSLIPUKKEEN OSOITTAMASTA OSTOPÄIVÄSTÄ LUKIEN. 
DISNEYN VASTUU JA TEIDÄN HYVITYKSENNE RAJOITTUVAT 
VIALLISTEN LEVYKKEIDEN KORVAAMISEEN UUSILLA TAI 
(DISNEYN NIIN PÄÄTTÄESSÄ) OSTOHINNAN 
TAKAISINMAKSAMISEEN PALAUTTAESSANNE OHJELMISTON 
JA SEN OSTOTOSITTEEN DISNEYLLE. ELLEI OHJELMISTOA 
OLE TOIMITETTU ERITYISEEN TAKUU- TAI TUKIPALVELUUN 
OHJELMISTON SISÄLTÄVÄN TUOTTEEN JAKELUN 
JA/TAI VALMISTAJAN JA/TAI JAKELIJAN 
TOIMITUSEHDOISSA KUVATULLA TAVALLA, DISNEY EI 
OLE VELVOLLINEN KORVAAMAAN LEVYKETTÄ, JONKA 
VAURIOITUMISEN SYYNÄ ON OLLUT HUOLIMATTOMUUS, 
VÄÄRINKÄYTTÖ TAI VIRHEELLINEN KÄYTTÖ. KAIKKIEN 
LEVYYN LIITTYVIEN EDELLYTETTYJEN TAKUIDEN JA/TAI 
EHTOJEN, MUKAAN LUKIEN KURANTTIUTTA JA TIETTYYN 
TARKOITUKSEEN SOPIVUUTTA KOSKEVAT EDELLYTETYT 
TAKUUT JA EHDOT, VOIMASSAOLOAIKA RAJOITETAAN 
YHDEKSÄÄNKYMMENEEN (90) PÄIVÄÄN OSTO- TAI 
TOIMITUSPÄIVÄSTÄ LUKIEN. 

TÄMÄ TAKUU ANTAA TEILLE TIETTYJÄ LAILLISIA 
OIKEUKSIA, JA TEILLÄ VOI OLLA MYÖS MUITA OIKEUKSIA, 
JOTKA VAIHTELEVAT LAINKÄYTTÖALUEITTAIN. MYÖNNÄTTE 
JA HYVÄKSYTTE NIMENOMAISESTI, ETTÄ KÄYTÄTTE 
OHJELMISTOA TÄYSIN OMALLA VASTUULLANNE. OHJELMISTO 
JA SIIHEN LIITTYVÄT ASIAKIRJAT TOIMITETAAN SIINÄ 
KUNNOSSA, JOSSA NE OSTOHETKELLÄ OVAT, JA ILMAN 
TAKUITA JA/TAI MINKÄÄNLAISIA NIMENOMAISIA TAI 
EDELLYTETTYJÄ EHTOJA. DISNEY NIMENOMAISESTI 
IRTISANOUTUU JA VAPAUTTAA ITSENSÄ KAIKISTA TAKUISTA 
JA/TAI NIMENOMAISISTA TAI EDELLYTETYISTÄ EHDOISTA 
SUHTEESSA OHJELMISTOON JA SIIHEN LIITTYVIIN ASIAKIRJOIHIN, 
MUKAAN LUKIEN MUTTEI NIIHIN RAJOITTUEN KURANTTIUTTA 
JA TIETTYYN TARKOITUKSEEN SOPIVUUTTA KOSKEVAT 
EDELLYTETYT TAKUUT JA/TAI EHDOT. DISNEY EI TAKAA, 
ETTÄ OHJELMISTOON SISÄLTYVÄT TOIMINNOT OVAT 
KESKEYTYMÄTTÖMIÄ JA VIRHEETTÖMIÄ TAI ETTÄ 
OHJELMISTON VIRHEET KORJATAAN. DISNEY EI MYÖSKÄÄN 
TAKAA TAI ANNA MITÄÄN VAKUUTUKSIA TAI SITOUMUKSIA, 
JOTKA KOSKEVAT ESIMERKIKSI OHJELMISTON JA SIIHEN 
LIITTYVIEN ASIAKIRJOJEN KÄYTÖN TAI KÄYTÖN TULOSTEN 
VIRHEETTÖMYYTTÄ, TÄSMÄLLISYYTTÄ JA LUOTETTAVUUTTA. 
TÄSSÄ KAPPALEESSA MAINITUT VASTUURAJOITUKSET 
KOSKEVAT MYÖS OHJELMISTOSSA KÄYTETTYJEN 
RAAKA-AINEIDEN JA MUIDEN MATERIAALIEN TOIMITTAJIA. 
MIKÄÄN DISNEYN TAI DISNEYN VALTUUTTAMAN EDUSTAJAN 
SUULLISESTI TAI KIRJALLISESTI ANTAMA TIETO TAI NEUVO 
EI AIKAANSAA TAI SYNNYTÄ TAKUITA JA/TAI MUITA EHTOJA 
EIKÄ MILLÄÄN TAVOIN VAIKUTA TÄMÄN RAJOITETUN TAKUUN 
LAAJUUTEEN. TE (EI DISNEY) VASTAATTE KAIKISTA HUOLTO-, 
OIKAISU- JA KORJAUSKUSTANNUKSISTA. JOILLAKIN 
LAINKÄYTTÖALUEILLA TÄMÄN SOPIMUKSEN SISÄLTÄMÄT 
TAKUIDEN RAJOITUKSET EIVÄT OLE 
SALLITTUJA, JOTEN YLLÄ MAINITTUA RAJOITUSTA EI 
MAHDOLLISESTI SOVELLETA TEIHIN.



VASTUURAJOITUS

Disney ei missään olosuhteissa, huolimattomuus
mukaan lukien, ole vastuussa mistään erityisistä 
vahingoista eikä seurannaisvahingoista, jotka 
johtuvat ohjelmiston tai siihen liittyvien 
asiakirjojen käytöstä tai kyvyttömyydestä käyttää 
niitä, siinäkään tapauksessa, että Disneylle tai 
Disneyn valtuuttamalle edustajalle on ilmoitettu 
tällaisten vahinkojen mahdollisuudesta. Joillakin 
lainkäyttöalueilla ei sallita vastuiden poissulkemista 
tai rajoittamista tai satunnaisia vahinkoja tai 
seurannaisvahinkoja koskevia vastuurajoituksia, 
joten yllä mainittua rajoitusta ei mahdollisesti 
sovelleta teihin. Missään olosuhteissa Disneyn 
kokonaisvastuu kaikista vahingoista, tappioista ja 
muista korvausvaatimuksen perusteista (riippumatta 
siitä, perustuvatko ne sopimukseen, 
oikeudenloukkaukseen [mukaan lukien huolimattomuus], 
muuhun perusteeseen vai eivät) ei ylitä teidän 
ohjelmistosta maksamaanne hintaa.



SOVELLETTAVA LAKI JA VELVOITTEIDEN ERILLISYYS

Tähän käyttöoikeussopimukseen ja sen tulkintaan 
sovelletaan pääasiallisen asuinpaikkanne lakia, 
jos asuinpaikka sijaitsee Euroopan unionin alueella. 
Jos pääasiallinen asuinpaikkanne on Euroopan 
unionin ulkopuolella, sovelletaan Kalifornian 
osavaltion lakia antamatta merkitystä millekään 
periaatteille, jotka koskevat lainvalintaa. 
Mikäli jokin sopimuksen määräys on lainvastainen, 
pätemätön tai muulla tavalla täytäntöönpanokelvoton, 
tämä määräys on todettava sopimukseen kuulumattomaksi 
eikä se saa vaikuttaa jäljelle jäävien määräysten 
pätevyyteen ja täytäntöönpanokelpoisuuteen. Tämä 
on ainoa osapuolten välinen sopimus kyseisessä 
asiassa, ja tätä sopimusta voidaan muuttaa vain 
kirjallisesti ja molemminpuolisin allekirjoituksin.


Peruskäyttäjän käyttöoikeussopimus
15.9.1998


